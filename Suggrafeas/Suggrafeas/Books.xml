<Root>
  <Item>
    <image>Assets\serinithia.png</image>
    <onoma>Σερίνθια</onoma>
    <description>"Φύλαξε το μυστικό!" της ψιθύρισε η γιαγιά της ένα μουντό πρωινό του Δεκέμβρη, πριν κλείσει τα μάτια της για πάντα. Το μυστικό, ένα μωβ σημάδι στο χέρι της και τα κωδικοποιημένα μηνύματά που της είχε αφήσει η γιαγιά της θα δημιουργήσουν μια ρωγμή στην μέχρι τότε φυσιολογική ζωή της Ειρήνης. Μια ρωγμή από την οποία ένας μυστήριος κόσμος θα ανατείλει, καλώντας την να αναμετρηθεί με δαίμονες και μαγικά πλάσματα στη ράχη ενός γρύπα, για να ξεδιαλύνει τον γρίφο που τυλίγει την οικογενειακή της ιστορία. </description>
  </Item>

  <Item>
    <image>Assets\skepseis kai psithuroi.png</image>
    <onoma>Σκέψεις και Ψίθυροι</onoma>
    <description>
      Η πρώτη ιστορία είναι το ψυχογράφημα μίας απεγνωσμένης εφηβικής ψυχής. Η Ναταλία καταφεύγει στο όνειρο για να ξεφύγει από την πραγματικότητα. Ο ύπνος είναι για αυτή λυτρωτικός και πιο αληθινός από την ίδια την ζωή. Και κάπου εκεί που νομίζει πως έχει βρει έναν καινούριο στόχο έρχεται να της τα ανατρέψει όλα ένας μυστήριος νέος, ο Αμβρόσιος. Τι είναι η θύμηση; Τι η αγάπη; Τι ο θάνατος και οι αναμνήσεις; Μήπως όλα είναι παιχνίδια του μυαλού για να μας ταλανίζουν και να ξεχνούμε;

      Η δεύτερη ιστορία κρατάει βαθιά μέσα της την αβεβαιότητα, ενώ η πρωταγωνίστριά της, η Έλλη, παλεύει με τη βαρύγδουπη μάστιγα των ναρκωτικών. Τα λάθος άτομα, η λάθος στιγμή, η λάθος επιλογή, ο εθισμός, ο ξεπεσμός και η απεχθής, πληγωμένη συνειδητοποίηση είναι χαρακτηριστικά των ψυχικών μεταπτώσεων που βιώνει η επίσης έφηβη Έλλη. Όταν η ίδια της η οικογένεια διαλύεται, γίνεται το δακτυλοδεικτούμενο αποπαίδι της κοινωνίας που στη δύσκολη περίοδο της εφηβείας, βρίσκεται μπροστά στον μεγάλο κίνδυνο των ουσιών. Πως τελικά θα ξεφύγει; Και εν κατακλείδι ποιός εαυτός θα υπερισχύσει μέσα της; «Η τσιμεντένια ζούγκλα» της πόλης και της εσωτερίκευσης.

      Η τρίτη και τελευταία ιστορία είναι μια φανταστική απόδοση της καταστροφής της Σμύρνης το 1922. Ένα μικρό, περίεργο κοριτσάκι, η Φαίδρα, προσπαθεί ενώ ζει στην Νέα Σμύρνη της Αθήνας να μεταφράσει τον βουβό θρήνο των δικών της για κάποια παλιά, μα όχι ξεχασμένη καταστροφή. Μέσα από πολλαπλές μεταβάσεις στο παρελθόν και το μέλλον, αξίζει να μείνουμε στη μεταφυσική εκμυστήρευση του μεγάλου μυστικού που τόσα χρόνια κρατούσε η μητέρα της κρυφό από αυτήν.
    </description>
  </Item>
 
</Root>

